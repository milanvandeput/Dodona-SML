### Opdracht: rapportcommentaar
Voor deze opdracht moet je twee functies schrijven die leerkrachten (hypothetisch!) kunnen gebruiken om rapportcommentaren te schrijven. 

De eerste functie **oordeel(s)** geeft aan een score *s* een bepaald oordeel. Scores van 0-4 zijn *ondermaats*, 5-6 zijn *voldoende*, 7-8 zijn *goed*, een 9 is *zeer goed* en een 10 is *uitstekend*.

*Je moet de functie enkel correct definiëren. De functie laten uitvoeren is niet nodig (tenzij voor jezelf om uit te testen).*


### Voorbeeld

**Invoer:**

    >>>oordeel(3)

**Uitvoer:**

    ondermaats

**Invoer:**

    >>>oordeel(9)

**Uitvoer:**

    zeer goed

*Test eerst deze functie uit voordat je de volgende functie schrijft.*

De tweede functie **rapportcommentaar(r,a)** zal een rapportcommentaar schrijven op basis van het resultaat *r* en de attitude *a*. De rapportcommentaar is van de vorm "Je resultaten zijn X, jouw attitude in de les is Y." waarbij X en Y de oordelen zijn over respectievelijk de resultaten en de attitude. 

**Tip:** maak gebruik van je vorige functie *oordeel(s)*.

### Voorbeeld

**Invoer:**

    >>>rapportcommentaar(3,8)

**Uitvoer:**

    Je resultaten zijn ondermaats, jouw attitude in de les is goed.

**Invoer:**

    >>>rapportcommentaar(9,6)

**Uitvoer:**

    Je resultaten zijn zeer goed, jouw attitude in de les is voldoende.

*Je moet de functie enkel correct definiëren. De functie laten uitvoeren is niet nodig (tenzij voor jezelf om uit te testen).*




