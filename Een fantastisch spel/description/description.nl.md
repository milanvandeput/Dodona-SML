### Een fantastisch spel
Nu is het aan jullie! Als finale opdracht van dit jaar zal je per twee of alleen een spel ontwerpen in python. Wees daarbij zo creatief mogelijk en maak ook gebruik van de verschillende structuren die je dit jaar hebt geleerd (variabelen, if/else, lussen, lijsten, functies, ...)

De inhoud van het spel mag je zelf bepalen. Hierbij enkele tips:

- Begin eenvoudig. Maak iets dat werkt en breid het dan uit.
- Haal inspiratie uit (simpele) bestaande spellen.
- Denk aan eenvoudige spelconcepten: iets raden, iets berekenen, iets beantwoorden, iets onthouden, ...
- Beschrijf (in commentaren) wat je wil doen.
- Maak gebruik van de while lus zoals in de vorige oefening als je met beurten wil werken.


Je wordt beoordeeld op de volgende zaken:

- Creativiteit van het spel
- Complexiteit van je code
- Gebruik van verschillende structuren in python
- Begrip van je eigen code (voorzie commentaren!)
- Werking van het spel zonder errors

**Vergeet niet om je code van commentaar te voorzien!**
